---
---
Redovisning kmom01
=========================

Kursmoment 01 i denna kurs, nu kör vi! Jag är lite van att jobba i ramverk. Till exempel i förra kurspaketet jobbade vi med Mithril som är ett JavaScript-baserat ramverk för att bygga webappar.  Definitionerna går in i varandra men det är ju mer för appar, men samtidigt också webbplatser.

Jag är bekant med git då jag gick en workshop i det tidigare i år och sedan har jag använt det lite på egen hand för ett projekt jag gjorde. Git är väldigt  specifikt upplever jag, gör du något i fel ordning får du börja om.

Markdown har jag använt tidigare men inte i någon större omfattning. Just nu använder jag det i en texteditor som heter Bear som jag har för projektanteckningar och uppgiftshantering. Så utan att jag märkt det har jag plockat upp en del regler där. Jag har dock inte testat så mycket i det här kursmomentet dessvärre eftersom 3-veckorsuppropet hägrar.

En övertygelse jag har är att det går att kombinera design och användbarhet. Jag tror dock att det ofta får stryka på foten i en del projekt. Eller det är min erfarenhet i arbetslivet tidigare när jag jobbat på kommunikationsbyrå att utseende går före funktion i den branschen. Sedan kan jag tycka att design ju numera innefattar användbarhet, det har skett som ett perspektivskifte överlag, även om det inte slagit igenom överallt.

Sedan har vi också den utvecklingen med normbrytande design som dykt upp. Det finns ofta bra skäl till att bryta normer men användbarhet är mycket kopplat till att hålla sig till vad användaren förväntar sig (vilket den har fått från vad som är norm). Säkert ett intressant område att diskutera vidare.

Hej igen CSS, hoppas vi ska bli vänner snart, vi har varit bekanta alltför länge. Det kändes okej att styla webbplatsen, tror nog det är det sämsta jag gjort hittills men får ta nya tag i nästa kursmoment. Det gick mindre bra med den högra sidebaren som inte vill lägga sig på en bra plats. Jag har haft detta problem tidigare men lyckades inte lösa det på samma sätt nu.

Min til är att markdown är en lättare form av kod som sedan konverteras. Jag har säkert hört det tusen gånger men nu trillade poletten ner.
