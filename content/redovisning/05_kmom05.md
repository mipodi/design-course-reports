---
---
Redovisning kmom05
=========================

Undersökningen till webbplatsers laddningstid har varit konversationsstartaren denna vecka. Inte trodde jag att laddningstid skulle kunna vara något hälften av min bekantskapskrets ville filosofera kring! Jag undersökte även en del sajter jag själv varit inblandad i och fick upp ögonen för hur kasst det stod till på den fronten. En vän till mig påpekade det absurda i att vi inte orkar vänta så mycket mer än någon sekund, kanske är det ett större problem än bara hur webbplatser är uppbyggda? Samtidigt kliar det i fingrarna att i framtiden slå in lite av ett öppet mål eftersom till och med de prisvinnarna som var till grund för min rapport inte kan leverera helt.

Cimage och liknande är helt klart användbart. Det är praktiskt att snabbt kunna förändra kvaliteten på bilder och ändra till gråskala. Det tog lite tid att fatta vad det var som hände eftersom onsdagsföreläsningen inte hade något ljud under ca 7 minuter. Normalt sett använder jag photoshop eller bildredigeringsappar som finns till iPhone. Detta kursmoment använde jag bara iPhones inbyggda funktioner.

Det gick okej att jobba med @desinax-figure-modulen, men jag märker att det blir allt rörigare i koden. När aktiveras saker var, vilken kodbit borde ligga på vilken plats, det är en ständig process.

Min egna allmänna uppfattning har fått sig en utveckling och jag märker att jag har svängt ganska hårt åt att det borde vara snabbt och lätt på internet. Framförallt för att vi inte ska läsa in onödiga resurser. Lite som att låta kranen stå på och rinna hela tiden hemma.

Veckans TIL är att genomskinlig png som skalas ner kan bli större. Det förklarar verkligen saken med en del problem jag haft tidigare i livet :).
