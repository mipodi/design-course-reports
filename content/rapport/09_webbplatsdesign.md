Webbplatsdesign
=======================

Denna rapport undersöker webbplatsdesign och aktuella trender kopplat till kommuners webbplatser. Fokus ligger på designprinciper och designelement.


Urval
-----------------------

Urvalet är baserat på de tre kommuner som placerat sig högst på [IDG.se:s lista över kommunsajter 2019](https://topp100.idg.se/2.39772/1.715015/topp100-2019-kommuner).

[Tyresjö](https://www.tyreso.se/)

[Enköping](https://enkoping.se/)

[Karlstad](https://karlstad.se/)


Metod
-----------------------

För att undersöka designprinciper och designelement användes  [Wikipedia: Visual_design_elements_and_principles](https://en.wikipedia.org/wiki/Visual_design_elements_and_principles). Varje webbplats jämfördes mot listan och sedan noterades vilka element och principer som fanns med. Här gjordes också vissa referenser till boken The Principles of Beautiful Web Design (Beaird, 2014) för att förstå hur färg påverkar känslan. Slutligen gjordes en analys med insikter kopplat till helheten.

Rapporten utgår från att besöka webbplatserna från desktop med en skärmbredd på ca 1920px.


Resultat
-----------------------
Samtliga webbplatser har till syfte att tillhandahålla information och tjänster till personer som bor, arbetar eller besöker kommunen. De ska också möta många olika människors behov, vara tillgängliga och finnas till för många olika personer. Det finns också en poäng att kommunernas webbplatser ska skapa sammanhållning och ett "vi" i känslan hos besökaren. Alla webbplatser nedan använder enkla hover-effekter där till exempel knapp byter färg. I övrigt rör det sig väldigt lite på webbplatserna.

### Tyresjö kommun
[FIGURE src=image/tyresjo.png?w=500 alt=""]


#### Kommentar
Tyresjö kommuns mest framträdande designelement är färg. Hela sidan gör avgränsningar med hjälp av ca 3 huvudfärger som är milda i tonen (Beaird, 2014). Linjer är också förekommande i till exempel huvudmeny där avgränsningar görs mellan menyvalen görs med subtila vertikala linjer. Detta är något som återkommer i menyval längre ner på sidan. Former som förekommer ofta är rektanglar som boxar in innehåll men de har även illustrationer och ikoner som fungerar som element i helheten och förstärker de textbaserade menyvalen (aktuella arbeten har en spade, insyn i politiken har en domstolsklubba osv). Det är tjugo ikoner på startsidan. Textur är inte något de använder sig av, inte heller några direkta mönster. Däremot finns det en subtil skuggning på vissa boxar, vilket skapar space och en liten känsla av 3D/djup.

Designprinciper som Tyresjö kommun förhåller sig mest till verkar vara enhetlighet och harmoni med fokus på en hierarki som leder användaren genom webbplatsen. Webbplatsen får effekten att den är tydlig. I princip samtliga undersidor som nås från huvudmenyn leder till sidor med många knappliknande länkar. Dessa leder i sin tur vidare till undersidor. Det är uppenbart att webbplatsen handlar om att slussa besökaren rätt, och det på ett så snabbt och enkelt sätt som möjligt.

Utöver denna tydlighet finns det också ett stort bildelement i toppen av sidan som skapar djup och kan knyta an till den här känslan av att bo i kommunen. På bilden för tillfället är det en skridskoåkare ute i naturen på isen. Bilden hjälper till att skapa mer djup i helheten. Den har också en speciell beskärning i nederkanten som bidrar till en livfullhet.

### Enköpings kommun
[FIGURE src=image/enkoping.png?w=500 alt=""]


#### Kommentar
Enköpings kommun jobbar också med färg som viktigt designelement. Här är det en mer kontrastrik skarp färgskala (Beaird, 2014) vilket ger ett annat mer starkt intryck än Tyresjö kommun. Inte heller här finns några mönster eller texturer. Det är också färre ikoner i jämförelse, 11 stycken på startsidan. Enköping fokuserar mer på foton, knappar och text. De har en subtil svart outline på text som ligger på foton. En del enstaka streck används också, på samma sätt som för Tyresjö att de vertikalt delar av menyval. Det finns också en del horisontella streck på undersidor.

Fotona i Enköping har också djup, startsidan  är ett typexempel på det. Övriga foton har också dessa ett djup. En del foton är runda vilket skapar en form som bryter av.

Designprinciper som kan knytas till denna design är samma som för tidigare kommun, enhetlighet och harmoni med ett fokus på hierarki. De använder sig av space för att visa vad som är viktigast och det finns ett flöde genom hela designen med olika storlekar i typografin. Det finns även en dominans och emfas på vissa element. Men eftersom färgskalan är så skarp blir det mycket som är i fokus. Footern består av gul som är en signalfärg (Beaird, 2014) och den konkurrerar fältet ovanför som har vit text på mörkblå. Något som kan göra det är svårt att veta var du ska titta.


### Karlstads kommun
[FIGURE src=image/karlstad.png?w=500 alt=""]


#### Kommentar
Så till den sista kommunen. Karlstad vill få med mycket på sin startsida och i jämförelse är den ca 3ggr så lång att skrolla igenom som de andra. Även Karlstad jobbar med färg, orange, röd, gul och grå och svart finns i deras profil. Deras huvudmeny sticker ut med en gradient från orange till röd i bakgrunden. Det finns en del gråa streck som fungerar som avgränsare. De använder sig också friskt av en slags pilar där det finns mer att läsa.

De har 6 st ikoner på startsidan, klart minst i sammanhanget. I footern har de dock valt ett annorlunda sätt och har en silhuett i orange av staden allra längst ner. Silhuetten återkommer i form av en mer avskalad badge med gradient som det står "ny vision" och ligger på ett foto. Under aktuella alerts under huvudmenyn på startsidan finns det ett grått element med en rund border radius på endast ett hörn. Runda hörn och raka hörn återkommer om vartannat i designen. De har inte jobbat med textur. Fotona har ett visst djup.

Det är väldigt mycket som konkurrerar med uppmärksamheten här. Designprinciper är samma som tidigare kommuner, de har jobbat med viss hierarki och space mellan element och harmoni genom helheten. Rubriker, knappar och underrubriker har dock för liten kontrast i storlek, vilket kan bidra till rörigheten. Det kan vara svårt att få en design funka med gult, rött och orange som starka signalfärger om vartannat. Det verkar få effekten att vissa element dominerar oavsiktligt.


Analys
-----------------------
Den rådande trenden bland toppwebbplatser i kommunsvängen verkar vara att jobba mest med färg. Textur lyser helt med sin frånvaro. Det skulle kunna vara så att användandet av ikoner tar dig högre upp på listan, men det är oklart om det finns ett samband. Det är i alla fall så här, att ju fler ikoner desto "bättre" webbplats.

Vissa färger har helt enkelt en kraft att signalera och stå ut mer (Beaird, 2014). Det kan dock få konsekvenser om din kommunprofil innehåller röd, orange och gul som i Karlstad.

En sparsmakad användning av streck/linjer är gemensamt för samtliga. Det är också vanligt förekommande med en stor bred toppbild med djup i högt upp på webbplatsen.

Det är tydligt varför Tyresjö hamnar högst upp på listan, i alla fall av dessa tre. De har lyckats få en harmoni och enhetlighet med emfas på rätt saker. Kanske underlättar det att deras färger är "lättare" att jobba med. Samtidigt skulle det gå att översätta användandet av färgerna och göra om Karlstads webbplats enligt samma princip och det skulle bli klart mindre rörigt.

Referenser
-----------------------

[Wikipedia: Visual_design_elements_and_principles](https://en.wikipedia.org/wiki/Visual_design_elements_and_principles), 2020-01-14

Beaird, Jason. The Principles of Beautiful Web Design, 2014, Third edition.



Övrigt
-----------------------

Rapportförfattare: Julia Johansson.
