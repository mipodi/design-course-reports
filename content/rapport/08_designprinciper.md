Designprinciper lab
=======================

Uppgiften gick ut på välja ut tre webbplatser och titta på dem utifrån designprinciper och designelement.


Urval
-----------------------

Jag valde tre vinnare i site of the day på awwwards.com som jag tyckte var intressanta att undersöka vidare.

[Elena Saharova - frilansande interaktions- och produktdesigner](https://eessoo.co/)

[Helixes - Japansk branding agency](https://helixes.co/en/)

[Defeat the Beast of Conflicting Opinions - Processförbättringstjänst kring UX](https://www.defeatboco.com/)


Metod
-----------------------

Undersökningen använde [Wikipedia: Visual_design_elements_and_principles](https://en.wikipedia.org/wiki/Visual_design_elements_and_principles) som stöd i vad som är designprincip och vad som är designelement. För varje webbplats gjordes en genomgång och sedan en analys av vilka element och principer som var tongivande.


Resultat
-----------------------

### Elena Saharova
[FIGURE src=image/elenasaharova.png?w=500 alt=""]


#### Kommentar
Den här webbplatsen har som syfte att sälja in den här yrkespersonens personlighet och kompetenser. Den är en kavalkad av olika effekter och högljudd design som kommunicerar "jag vågar sticka ut och jag är först med det senaste".

Designen jobbar mycket med kontrast och dominans, stora svarta bokstäver på gul signalfärg som bakgrund. Helheten håller en enhetlighet och det finns en balans mellan olika element, menyvalen runtom är olika många på höger och vänster sida men de har också olika vikt som väger upp varandra.

Den här sajten har extra allt, byter färg, har med runda linjer, rörelse, en mängd effekter som kommer igen på undersidor. Jag tror designen gynnar webbplatsens mål. Det är möjligt att det är lite för mycket. För skojs skull kollade jag hur lång laddningstid och den är upp till 9 sekunder för att ladda in allt.  


### Helixes
[FIGURE src=image/helixes.png?w=500 alt=""]


#### Kommentar
Helixes vill sälja sina branding- och kreatörstjänster, en japansk byrå. Designen går i röd, vit och svart med en minimalistisk känsla och spejsat uttryck.

Sajten använder sig av designprinciper som asymmetrisk balans och hierarki med stora rubriker och mycket whitespace, allt genomgående för hela webbplatsen. Mycket rör sig även här, framförallt med hjälp av effekter, de har linjer som skruvar sig och ormar sig över sidan. En spejsad effekt är att när du för muspekaren över en bild så blir den till som en slags vattenpöl.

Designen gynnar absolut webbplatsens mål och syfte. Även här kan jag dock inte låta bli att notera en teknisk aspekt. Datorn får verkligen jobba hårt för att hålla igång alla effekterna.


### Defeat B.O.C.O.
[FIGURE src=image/defeatboco.png?w=500 alt=""]


#### Kommentar
Den här sajten går ut på att lära ut verktyg för att hantera UX-processen, den är helt enkelt lite meta. Syftet är att folk ska anlita Fresh Consulting som tagit fram den. Designen påminner om en animerad film med lite retro feeling där du skrollar dig igenom hela sidan åt höger med hjälp av olika farkoster som en ubåt, ett tåg med mera.

Designprinciper den här jobbar med är mycket skala och proportion, små u-båtar mot stora åsiktsmonster, bubblor som är för stora i proportion till andra element. Designelement som förekommer är linjer, färg (nästan allt är i olika färger) och space.

De fångar verkligen resan som en UX-process innebär. Samtidigt faller de lite på eget grepp ibland. En del textsjok försvinner för snabbt i skrollandet, i övrigt gör den verkligen sitt jobb.



Analys
-----------------------

Samtliga webbplatser använder många designprinciper och gör det bra. Kanske är det extra genomarbetat eftersom alla upphovspersoner är designers i botten, så det är inte så konstigt. Det var intressant att få syn på hur linjer används, jag har inte tänkt så mycket på det förut. Ibland kan det bli närapå overkill dock, kanske är det viktigt med en viss sparsamhet i effekter. Både med tanke på laddningstid men också på människans oförmåga att ta in mycket intryck när helheten har för många.


Referenser
-----------------------

[Wikipedia: Visual_design_elements_and_principles](https://en.wikipedia.org/wiki/Visual_design_elements_and_principles), 2020-01-07

Övrigt
-----------------------

Rapportförfattare: Julia Johansson.
